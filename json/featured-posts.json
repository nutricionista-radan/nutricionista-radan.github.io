[{"tags": ["celijakija", "gluten", "ishrana", "dijeta"], "createdAt": {"$date": "2024-12-08T22:57:33.197Z"}, "title": "Celijakija - ve\u010dita borba", "description": " Intolerancija na gluten sve je \u010de\u0161\u0107i problem dana\u0161njice. Ovo su neke informacije i smernice u prevenciji i le\u010denju ove bolesti.", "content": "<h3>\u0160ta je to gluten?</h3><p>Pojam gluten se odnosi na specifi\u010dne peptidne frakcije proteina koje se nalaze u p\u0161enici, ra\u017ei i je\u010dmu. Ovi peptidi se te\u017ee vare i otporniji su na dejstvo enzima, pa mogu sti\u0107i nesvareni do tankog creva. Za zdravu crevnu sluznicu ovi peptidi su bezopasni, me\u0111utim kod genetski predisponiranih osoba sa celija\u010dnom bolesti, ovi peptidi prolaze kroz sluznicu creva i zatim dovode do:</p><ul><li>Sistemske imune reakcije</li><li>Upalne reakcije u sluznici tankog creva</li><li>O\u0161te\u0107enja crevnih resica</li></ul><p>Usled o\u0161te\u0107enja crevne sluznice javljaju se proliv, gr\u010devi, malapsorpcija masti, steatorea (lu\u010denje masti kroz stolicu) i pad telesne mase.</p><p><br></p><h3><strong>SIMPTOMI CELIJA\u010cNE BOLESTI</strong></h3><ul><li class=\"ql-align-justify\">Uporni prolivi, obilne stolice</li><li class=\"ql-align-justify\">Gubitak te\u017eine, kod dece zaostajanje u razvoju, umor, apatija</li><li class=\"ql-align-justify\">\u010cesto prisutna anemija</li><li class=\"ql-align-justify\">Osteopenija i prelomi uzrokovani deficitom vitamina D i kalcijuma</li><li class=\"ql-align-justify\">Dermatitis herpetiformis \u2013 osip koji je specifi\u010dan i udru\u017een sa celijakijom</li><li class=\"ql-align-justify\">Sterilitet&nbsp;</li><li class=\"ql-align-justify\">Upale i bolovi u zglobovima i mi\u0161i\u0107na slabost</li></ul><h3>Kako otkriti prisustvo celija\u010dne bolesti?</h3><p>Prisustvo gore navedenih simptoma mogu ukazivati na intoleranciju na gluten. Sama reakcija na hranu mo\u017ee biti prvi korak u otkrivanju celija\u010dne bolesti. Definitvna dijagnoza se postavlja isklju\u010divo patohistolo\u0161ki.&nbsp;Kod celijakije se na preseku uzorka sluznice, uo\u010dava karakteristi\u010dno o\u0161te\u0107enje sluznice, \u0161to je definitvna potvrda dijagnoze.</p><h3>Da li je celija\u010dna bolest \u010desta?</h3><p>Procenjuje se da u Srbiji od celijakije boluje oko 70 000 ljudi, a na\u017ealost veliki broj ljudi nema postavljenu dijagnozu. Bolest se mo\u017ee prvi put javiti bilo kada u \u017eivotu, od perioda odoj\u010deta pa sve do odmakle starosti.</p><h3>Terapija i dijeta</h3><p>Jedina terapija u le\u010denju celijakije jeste do\u017eivotna primena dijete bez glutena. Uz primenu odgovaraju\u0107e ishrane postupno dolazi do smanjenja imunog odgovora, oporavka crevne sluznice i povla\u010denja simptoma. </p><p>Dijetoterapija se postavlja u zavisnosti od u\u010destalosti i prisutnosti simptoma ove bolesti. Naj\u010de\u0161\u0107e je u po\u010detku neophodna provera odre\u0111enih mikronutrijenata kao \u0161to su gvo\u017e\u0111e, folati i vitamin D. Ukoliko se doka\u017ee bilo kakav deficit u mikronutrijentima potrebno ga je nadoknaditi ishranom i suplementima.&nbsp;</p><p>Potrebne su velike pro mene u na\u010dinu ishrane, po\u0161to je u na\u0161oj uobi\u010dajenoj ishrani zastupljen ogroman broj proizvoda koji sadr\u017ee gluten iz p\u0161enice, ra\u017ei i je\u010dma. Razli\u010diti gotovi proizvodi sadr\u017ee ove \u017eitarice kao jedan od glavnih sastojaka, kao \u0161to su hlebovi, peciva, testenine, pice, \u017eitarice, keksevi, krekeri, kola\u010di, pudinzi, pohovano meso...&nbsp;</p>", "banner": "/public/images/test.png", "id": "celijakija-vecita-borba"}, {"tags": ["ishrana", "riba", "proteini"], "createdAt": {"$date": "2024-12-21T22:33:12.024Z"}, "title": "Zna\u010daj ribe u ishrani ", "description": "Ovo su benefiti konzumacije ribe.", "content": "<p><span style=\"color: rgb(0, 0, 0);\">Prose\u010dna potro\u0161nja ribe u Srbiji po stanovniku iznosi 7 kilograma godi\u0161nje, \u0161to je manje od evropskog proseka (24 kg). Iako je kod nas riba pristupa\u010dna po prodavnicama i ribarnicama, narod u Srbiji se ne odlu\u010duje toliko \u010desto da ribu uvrsti u ishranu makar jednom nedeljno.&nbsp;</span></p><h2><br></h2><h2>Proteini</h2><ul><li>Ribe su oduvek predstavljale zna\u010dajan izvor proteina visoke biolo\u0161ke vrednosti.</li><li>Koli\u010dina proteina u mesu ribe varira u zavisnosti od vrste ribe od 12 do 21 %.</li><li>Sa strane nutritivne vrednosti, riblji protein je veoma svarljiv i sadr\u017ei potrebne aminokiseline i otprilike je jednak sa crvenim mesom.</li></ul><h2>Masti</h2><ul><li>Masti ribe se razlikuju od masti sisara po odnosu zasi\u0107enih i nezasi\u0107enih masnih kiselina. Vi\u0161e mono i polinezasi\u0107enih masnih kiselina ima u mastima ribe nego u mastima sisara.</li><li>Koeficijent svarljivosti ribe iznosi i do 90 %, \u0161to predstavlja procenat masti ribe koje se mogu resorbovati u digestivnom traktu.</li><li>Od nezasi\u0107enih masnih kiselina koje sadr\u017ei riba prisutne su velike koli\u010dine oleinske, linolne, linoleinske i arahidonske kiseline koje se smatraju esencijalnim.</li><li>Meso ribe mo\u017ee da sadr\u017ei od 0,5 do 28 % masti. Prema koli\u010dini masti koje sadr\u017ei ribe se dele na:</li><li>Posne (mr\u0161ave) ribe, sa manje od 1 % masti</li><li>Polumasne ribe od 5 do 10 %</li><li>Masne ribe, sa vi\u0161e od 10 % masti</li><li>Ribe sa velikom koli\u010dinom masti su lovrata, sardina, pastrmka, sku\u0161a plavica i brancin, dok su one sa manje masno\u0107a bakalar, tuna i losos.</li><li>Omega-3 polinezasi\u0107ene masne kiseline smanjuju sadr\u017eaj holesterola i triglicerida u krvnom serumu ljudi, a tako\u0111e spre\u010davaju talo\u017eene trombocita i o\u0161te\u0107enja krvnih sudova, preveniraju\u0107i na taj na\u010din nastanak sr\u010danog udara.&nbsp;</li></ul><h2>Vitamini i minerali</h2><ul><li>Kao izvor vitamina i minerala riba ne zaostaje za mesom sisara. Koli\u010dina neogranskih materija je od 1 do 1,5 %.</li><li>Riblje meso je dobar izvor magnezijuma i fosfora.</li><li>Predstavlja ne\u0161to slabiji izvor kalcijuma.</li><li>Sadr\u017ei pribli\u017eno istu koli\u010dinu bakra i gvo\u017e\u0111a kao kod mesa goveda.</li><li>Meso ribe sadr\u017ei i zna\u010dajnu koli\u010dinu joda (1,5-5 mg/kg) i fluora, koji su neophodni u sintezi hormona.</li><li>Morske ribe sadr\u017ee ne\u0161to ve\u0107u koli\u010dinu NaCl.</li><li>Bogat izvor selena, koji ulazi u sastav mnogih enzima.</li><li>Od vitamina rastvorljivih u mastima riba sadr\u017ei vitamin A i D.&nbsp;</li><li>Od vitamina rastvorljivih u vodi riba sadr\u017ei vitamine B grupe (B1,B2), kao i malu koli\u010dinu C vitamina.</li><li><br></li></ul><p><u>Povoljan sadr\u017eaj mesa ribe, proteina, vitamina, minerala, a posebno esencijalnih masnih kiselina pogoduje u prevenciji brojnih obolenja ljudi. Zato bi trebalo, makar jednom nedeljno ribu uvrstiti u ishranu.</u></p><p><br></p>", "banner": "/public/images/test.png", "id": "znacaj-ribe-u-ishrani"}, {"tags": ["vitamini", "ishrana", "vitamin A"], "createdAt": {"$date": "2024-12-21T22:33:12.024Z"}, "title": "Vitamin zadu\u017een za dobar vid", "description": "Kako da spre\u010dimo deficit ovog vitamina i u kojoj se hrani on nalazi?", "content": "<p><span style=\"color: rgb(0, 0, 0);\">Vitamin A otkriven je 1913. godine, iako se pominje jos u ranije gde se preporu\u010duje ishrana bogata jetrom, kao lek za no\u0107no slepilo. Hemaralopija, odnosno nesposobnost vida u sumrak, smatra se najranijim znakom deficita ovog vitamina, koji se vrlo lako, ve\u0107 nakon 24 h, ispravlja pove\u0107anim unosom vitamina A.&nbsp;</span></p><p><span style=\"color: rgb(0, 0, 0);\">Jedinjenja vitamina A su esencijalni mikronutrijenti koji se ne mogu sintetisati u ljudskom telu, ve\u0107 se moraju unositi hranom. Ovaj vitamin spada u grupu liposolubilnih vitamina koji se rastvaraju u mastima.</span></p><h4>Uloga u organizmu</h4><p>Vitamin A je neophodan za proces vi\u0111enja, rast i funkcionisanje \u0107elija ko\u017ee i sluzoko\u017ee, reprodukciju i imuni odgovor. Najzna\u010dajnija uloga ovog vitamina ispitana je u procesima vida u tami i na svetlosti. Mre\u017enja\u010da predstavlja osetljivi deo oka na svetlost i sadr\u017ei dva tipa fotoreceptivnih \u0107elija, \u0161tapi\u0107e i \u010depi\u0107e. U njhovim spoljnim segmentima nalazi se vidni pigment rodopsin koji je osetljiv na svetlost.&nbsp;</p><p>Za obnavljanje rodopsina stalno se tro\u0161e male koli\u010dine vitamina A, a kod osoba koje imaju deficit ovog vitamina dolazi do poreme\u0107aja u regeneraciji rodopsina, gde se javlja slabovidost u mraku. Vitamin B2 tako\u0111e u\u010destvuje u prilago\u0111avanju o\u010diju na tamu zajedno sa retinolom (vitamin A).</p><p>Retinol i retinoi\u010dna kiselina su neophodni za razvoj embriona. Tokom razvoja fetusa, retinoi\u010dna kiselina u\u010destvuje u pravilnom formiranju ekstremiteta, kao i srca, o\u010diju u u\u0161iju. Vitamin A tako\u0111e igra ulogu u regulaciji gena koji kodira hormon rasta.</p><h4>Preporu\u010den unos</h4><ul><li>Mu\u0161karci 900 ug</li><li>\u017dene 700 ug</li><li>Trudnice 770 ug</li><li>Dojilje 1300 ug</li></ul><p class=\"ql-align-center\"><br></p><h4>Nutritivni izvori</h4><p>Nutritivno bogati izvori retinola animalnog porekla su jetra, maslac, mleko, sir, \u017eumance i masnije ribe. Dobar izvor beta karotena je zeleno lisnato i \u017eu\u0107kasto - narand\u017easto povr\u0107e.</p><p>U tabeli su prikazani izvori provitamina A karotenoida.</p><ul><li><strong>Betakaroten: </strong>\u0161argarepa, krompir, bundeva, brokoli, kupus, palmino ulje.</li><li><strong>Alfakaroten: </strong>\u0161argarepa, krompir, bundeva, spana\u0107, gra\u0161ak.</li><li><strong>Betakriptoksantin: </strong>pomorand\u017ea, paprika, tropsko vo\u0107e, mandarine, jabuke.</li></ul><p><br></p><h4>Deficit</h4><p>Prvi znaci deficita su promene na ko\u017ei u vidu hiperkeratoze i nastanka infekcije. Slabovidost u mraku uo\u010dljiv je znak nedostatka vitamina A. Deficit retinola mo\u017ee biti i po\u010detak kseroftalmije, promene na o\u010dima u vidu smanjenja ili nestanka mukusa o\u010dne jabu\u010dice zbog atrofije ro\u017enja\u010de, \u0161to dovodi do infekcije, ulceracije i trajnog slepila. Odoj\u010dad i mala deca posebno su osetljiva na deficit ovog vitamina, jer ne raspola\u017eu neophodnom rezervnom vitamina A u jetri, koja bi mogla da nadoknadi mogu\u0107 deficit zbog nedovoljnog unosa ili pove\u0107anih metaboli\u010dkih potreba organizma.</p><p><br></p><h4>Toksi\u010dnost</h4><p>Prekomeran unos vitamina A dovodi do simptoma kao \u0161to su ogrubelost ko\u017ee, muka, povra\u0107anje, uve\u0107anje jetre, mr\u0161avljenje, bolovi u zglobovima, glavobolja. Primena visokih doza posebno je rizi\u010dna u ranoj trudno\u0107i jer mo\u017ee imati \u0161tetan uticaj na plod, te trudnice treba da unose samo one koli\u010dine vitamina A koje zadovoljavaju dnevne potrebe.</p>", "banner": "/public/images/test.png", "id": "vitamin-zaduzen-za-dobar-vid"}, {"tags": ["masti", "svinjska mast", "puter", "ulje"], "createdAt": {"$date": "2025-01-01T14:41:01.142Z"}, "title": "Masti u pripremi hrane", "description": "Koji vid masno\u0107e je najbolje koristiti tokom termi\u010dke pripreme hrane, a koje masti treba izbegavati.", "content": "<p>Po poreklu, masno\u0107e mogu biti <strong>\u017eivotinjske i biljne</strong>. Tehnolo\u0161kim postupcima od \u017eivotinjskih i biljnih masti dobijaju se me\u0161avine masno\u0107a (margarin, puter...).</p><p>Jestive masno\u0107e pove\u0107avaju fiziolo\u0161ku vrednost hrane, va\u017ean su \u010dinilac energetske vrednosti jela i sastavni su deo u pripremi i konzumaciji hrane. Po\u0161to namirnice prirodno sadr\u017ee masti, dovoljno je da se za pripremanje jela dnevno tro\u0161i do <strong>20 g</strong> masti po osobi.</p><p><strong>Masti</strong> su pored toga nosioci vitalnih jedinjenja koje organizam ne mo\u017ee sam da svari: <strong><em>nezasi\u0107ene masne kiseline, vitamini A, D, E i K</em></strong>, koji se rastvaraju u mastima. Skoro da nema jela u kojem ne u\u010destvuje masno\u0107a i jedna od bitnijih stavki jeste da pove\u0107avaju sitost jer se dugo vare.</p><p>Jestive masno\u0107e olak\u0161avaju termi\u010dko tretiranje hrane.</p><ul><li> Zagrevaju se do <strong>180 stepeni.</strong></li><li>Mogu se emulgovati.</li><li>Koristi se za razdvajanje, jer se podmazivanjem dna sudova za termi\u010dku obradu spre\u010dava zagorevanje i prilepljivanje skrobnih i belan\u010devinastih jela.</li><li>Jestive masno\u0107e razlikuju se po svojim svojstvima prilikom zama\u0161\u0107ivanja jela. Maslac i margarin nisu pogodni za pripremu jela na visokim temperaturama, ve\u0107 se uglavnom koriste kao namaz ili za pripremu slatki\u0161a.</li></ul><p><strong>Svinjska mast, gove\u0111i loj i biljne masti </strong>skoro pa ne sadr\u017ee vodu, postojane su na visokim temperaturama, <em>za pr\u017eenje i pe\u010denje</em>.</p><p><strong>Svinjska mast</strong> pogodna je za pripremu ve\u0107ine jela, izuzev karfiola i crvenog kupusa.</p><p>Jestiva ulja (<strong>suncokretovo, kukuruzno, repi\u010dino, bundevino, sojino</strong>), izuzev maslinovog, podesna su za termi\u010dko tretiranjena visokim temperaturama. Njihova ta\u010dka dimljenja je iznad 200 stepeni.</p><p>U dugoro\u010dnoj potro\u0161nji masno\u0107a za pripremanje jela povoljno je da <strong>\u017eivotinjeske masno\u0107e</strong> u\u010destvuju \u0161to vi\u0161e i imaju \u0161to ve\u0107u primenu, izuzev kada se masti koriste kao dresing salatama, u tom slu\u010daju najbolje je koristiti <strong>maslinovo ulje.</strong> Puter i maslac treba izbegavati, osim u slu\u010daju pravljenja slatki\u0161a.</p>", "banner": "/public/images/test.png", "id": "masti-u-pripremi-hrane"}]